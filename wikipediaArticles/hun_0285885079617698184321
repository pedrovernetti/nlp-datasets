
## Cimborák – Hegyen-völgyön

A Cimborák – Hegyen-völgyön Homoki Nagy István 1959-ben készült, 1960-ban bemutatott színes, kaland-természetfilmje, a Cimborák – Nádi szélben folytatása. Pletyka, a tacskó kalandjairól ezt követően még két film készült: Pletyka délutánja és a Kurtalábú pásztor.

# Történet 

Fickó, a vizsla, Pletyka, a tacskó és Nimród, a héja ezúttal vasúttal mennek a gazdájukkal együtt egy kiállításra. A vasút tilosjelzést kap, Nimród ezt kihasználva zsákmányul ejt egy fácánt. Fickó és Pletyka rögtön Nimród után megy, hogy elvigyék a zsákmányt a gazdinak. Közben a vonat szabadjelzést kap, a három cimbora ott marad a nyílt pályán. Nincs más megoldás: ismét útra kell indulni, hogy hazatérjenek. Az Alföldtől az Északi-középhegységen át tartó út során ismét számtalan szórakoztató, izgalmas és veszélyes kalandokba keverednek. A hazai állatok mellett ezúttal egy Afrikai Gepárddal is találkoznak.

# Stáb 

Írta, rendezte és fényképezte: Homoki Nagy István
Narrátor: Sinkovits Imre
Zeneszerző: Vincze Ottó
Segédoperatőr: Tóth János
Hangmérnök: Lohr Ferenc
Vágó: Farkas Zoltán
Munkatársak: Bodor Gyula, Fejes István, Kázsmér Lajos, Kiss Nándor, Komjáthy Levente, Mátrai Jenő, Paksi István, Pallós Éva, Szabó Ferenc, Szalay Ferenc, Zsoldos Andor
Színes technika: Dobrányi Géza
Felvételvezető: Rozsnyay Simon
Gyártásvezető és segédrendező: Homokiné Zsoldos Zsuzsa
Felvételek: ÉCLAIR Caméflex felvevőgéppel készült (a Madártani Intézet madár hangjaival)

# Külső hivatkozások 

Cimborák – Hegyen-völgyön a PORT.hu-n (magyarul)

# További információk 

Cimborák – Hegyen-völgyön az Internet Movie Database oldalon (angolul)
Kritikustömeg.org
