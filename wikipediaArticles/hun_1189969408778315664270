
## Dermatillománia

A dermatillománia más néven patológiás bőrcsipkedés (önsértő vagy neurotikus dermatózis, neurotikus felsértés, pszichikus felsértés) a viselkedési addikciók körébe tartozik. 2001-ben Arnold és munkatársai próbálták meghatározni azokat a tüneteket, amelyek alapján diagnosztizálható. 

# Kritériumai 

A bőr felsértése (pl. a bőr vakarása, csipkedése, falcolása, vagdosása, szurkálása, dörzsölése), vagy pedig megszállottság, ami a bőr felsértésére irányul.
A bőr felsértésével kapcsolatos gondolatok, késztetések, erre irányuló viselkedés, amelyek stresszoldóként hatnak.
Időigényesége miatt a társas és foglalkozási tevékenységeket akadályozza. Egészségügyi problémákat is okozhat, főként fertőzés formájában.
Nem magyarázható más mentális zavarral.

# Típusai 

Kompulzív típus:

Kényszergondolat eredményeképp alakul ki és/vagy a szorongás elkerülésére, csillapítására szolgál.
A cseleket tudatos, és a személy igyekszik ellenállni a késztetésnek.
Felismeri a cselekedete káros és értelmetlen voltát.Impulzív típus:

A bőr felsértése örömérzettel, és a szorongás csökkenésével jár együtt.
Automatikus cselekedet, éppen ezért csekély az ellenállás a végrehajtás megakadályozására.
Ennek a cselekedetnek az értelmetlenségét és káros voltát csak minimálisan látja be.Kevert típus: Kompulzív és impulzív jellegzetességek is megjennek.

# Kezelése 

Főként farmakoterápiás módszerekkel (például antidepresszánsok), valamint viselkedésterápiával, és relaxációs technikával történik.

# Forrás 

Demetrovics Zsolt (szerk.): Az addiktológia alapjai I. (2007)
