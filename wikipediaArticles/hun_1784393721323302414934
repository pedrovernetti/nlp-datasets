
## Csók, Anyu

A Csók, Anyu egy 1986-ban forgatott és 1987-ben bemutatott színes magyar filmdráma, melyet Rózsa János rendezett.

# A cselekmény 

Egy négytagú középosztálybeli család mindennapjaiba tekintünk bele a Kádár-korszak végén. A Kalmár család jól áll anyagilag, új, kétszintes házuk már majdnem készen áll. Az apa maszek munkákat végez, az anya idegenvezetőként dolgozik. A nagy rohanásban senkinek sincs ideje foglalkozni a másikkal, megbeszélni a problémákat, egy üzenőtábla segítségével kommunikálnak egymással. Lányuk, Mari gimnazista, Peti pedig iskolába járás helyett egész nap otthon bujkál és a saját készítésű periszkópjával kémleli a ház körüli és a házban történő eseményeket. Egy idő után Mari megelégeli, hogy szüleinek nincs idejük a családdal foglalkozni, és végső elkeseredettségében egy adag altatót vesz be. Szerencsére még idejében rátalálnak és kórházba viszik. Ez a tragédia döbbenti rá a szülőket a család fontosságára, és hogy ezentúl több időt töltsenek a gyermekeikkel.

# Szereplők 

Koltai Róbert - Kalmár Géza
Udvaros Dorottya - Kalmárné Joli
Lajtai Katalin - Kalmár Marcsi, a lányuk
Gévai Simon - Kalmár Peti, a fiuk
Jászai Joli - Géza mama, a nagymama
Bánsági Ildikó - tanárnő, Peti osztályfőnöke
Gáspár Sándor - Doki
Andorai Péter - Csépai elvtárs
Ujlaki Dénes - részeges szomszéd
Bodnár Erika - Márta, a szomszédasszony
Töreky Zsuzsa - Kalmár Géza szeretője
Hollósi Frigyes - vendégségbe érkező férfi
Pogány Judit - vendégségbe érkező nő
Both Béla
Szakács Melinda
Bartók István
Erőss Tamás
Gévai Lőrinc
Gőz István
Héja Domokos
Ivanics Zsolt
Mazányi Ferenc
Skultéti Csilla
Szakács Tibor

# Források 

Port.hu
IMDb
