
## Európa (film)

Az Európa (Europa) 1991-ben bemutatott dán film Lars von Trier rendezésében.

# Történet 

Lars von Trier nemzetközi elismerést hozó filmje az Európa volt, mely egy német származású amerikai fiatalemberről (Jean-Marr Barr) szól, aki a második világháború után egy német vonaton lesz hálókocsi-kalauz. A férfiban együtt kavarog a nácizmust elítélő amerikai mentalitás és a németek sajnálata és megértése. Kessler végig megpróbálja kezelni helyzetét, és megértéssel fordulni az őt körülvevő emberekhez, végül mégis rosszul választ és a háború után partizánakciókat szervező Werewolfokhoz csatlakozik. A filmet olyan bírálat is érte, mely szerint az egykori náci Németországgal szimpatizál, holott Trier Kessler által a legyőzöttek, a megsemmisítettek szenvedéseit próbálja megérteni, a maga valóságában szemlélni. Veszélyes feladat ez a főhős számára, s próbálkozása végül kudarcba fullad. Mégsem értheti meg a legyőzöttség érzését egy idegen, aki nem közéjük tartozik. A komor, hipnotikus hangulatú film, mely szinte végig egy vonaton játszódik, a cannes-i filmfesztivál zsűrijének díját hozta meg Triernek. A külföldi közönség körében azonban inkább az 1996-os Hullámtöréssel (Breaking the Waves, 1996) aratott elismerést.

# Szereplők 

Jean-Marc Barr – Leopold Kessler
Barbara Sukowa – Katharina Hartmann
Udo Kier – Lawrence Hartmann
Ernst-Hugo Järegård – Uncle Kessler
Erik Mørk – Pater
Jørgen Reenberg – Max Hartmann
Henning Jensen – Siggy
Eddie Constantine – Harris ezredes
Max von Sydow – narrátor
Benny Poulsen – Steleman
Erno Müller – Seifert
Dietrich Kuhlbrodt – felügyelő
Michael Phillip Simpson – Robins
Holger Perfort – Mr. Ravenstein
Anne Werner Thomsen – Mrs. Ravenstein
Hardy Rafn: házikabátos férfi
Cæcilia Holbek Trier: szolgálólány
Herskó János: zsidó férj
Talila: zsidó feleség
Claus Flygare: apa
Jon Ledin: amerikai katona
Baard Owe: férfi papírokkal
Leif Magnusson: Doktor Magnus
Lars von Trier: zsidó férfi
Vera Gebuhr: tábori asszisztens
Else Petersen: idős asszisztens
Ben Zimet: öregember I
Thadee Lokcinski: öregember II
Peter Haugstrup: Piccolo

# Díjak, jelölések 

Cannes-i Nemzetközi Filmfesztivál (1991)
díj: zsűri díja – Lars von Trier
díj: legjobb művészi közreműködés – Lars von Trier
díj: technikai nagydíj – Lars von Trier
jelölés: Arany Pálma – Lars von Trier
Bodil-díj (1992)
legjobb film – Lars von Trier
Európai Film-díj (1992)
jelölés: legjobb színésznő – Barbara Sukowa
jelölés: legjobb mellékszereplő – Ernst-Hugo Järegård
Stockholmi Filmfesztivál (1991)
díj: Bronz Ló – Lars von Trier

# Jegyzetek 

# Külső hivatkozások 

Az Európa az Internet Movie Database adatbázisban
Az Európa a Rotten Tomatoes-on – kritikák
