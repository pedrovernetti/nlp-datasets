
## Diplomata

A diplomata olyan felelős, felsőfokú végzettségű közszolgálati tisztviselő, aki két szuverén állam között a diplomáciai kapcsolatokat a vonatkozó jogszabályoknak megfelelően ápolja.

# A foglalkozás jellemzői 

A diplomata saját országának képviseletét látja el az úgynevezett külképviseleten, amely lehet nagykövetség (nagykövet) vagy konzulátus (konzul). A diplomáciai kapcsolatokat különböző beosztásokban, diplomáciai rangokba sorolva láthatják el a dolgozók:

nagykövet
követ
tanácsos
titkár
attasé (többnyire szakterületekhez kapcsolódik, mint pl. kereskedelmi vagy katonai attasé stb.)
segédattaséLegfontosabb feladata, hogy országa külpolitikai céljainak megvalósulását körültekintően és hatékonyan szolgálja. Hazája állampolgárait a képviseleti országban szükség esetén az előírásoknak megfelelően segíti, részükre jogi segítséget nyújt (pl. elveszett okmányok pótlása, zaklatás tisztázása stb.) A külpolitikai kapcsolatok alakulását folyamatosan figyelemmel kíséri, szükség esetén jelentéseket készít. A képviseleti ország hivatalos fogadásain részt vesz.

# Képzés 

Több felsőfokú intézmény foglalkozik nemzetközi szakon diplomata képzéssel mesterszakon. Az alapképzés hat félév. A legismertebbek:

Budapesti Corvinus Egyetem
Budapesti Gazdasági Egyetem
Kodolányi János Egyetem
Nemzeti Közszolgálati Egyetem

# Lásd még 

Diplomáciai rangok
Magyarország nagyköveteinek listája

# Források 

NPP honlapja
Új magyar lexikon II. (D–F). Szerk. Berei Andor és 11 tagú szerk.bizottsága Budapest: Akadémiai. 1960. 73. oldal
Diplomata képzés

# Jegyzetek 

