
## Európai Filmdíjak 2012

A 25. Európai Filmdíj-átadó ünnepséget (25th European Film Awards), amelyen az előző évben hivatalosan bemutatott, az Európai Filmakadémia több mint 2900 tagjának szavazata alapján legjobbnak ítélt európai alkotásokat részesítették elismerésben, 2012. december 1-jén tartották meg a vallettai Mediterrán Konferenciaközpontban. Az ünnepség ceremóniamestere Anke Engelke német színésznő, humorista volt.
Az Európai Filmakadémia 2012. szeptember 10-én hozta nyilvánosságra a díjra számításba vett nagyjátékfilmek 47 alkotásból álló listáját, melyből húszat a legtöbb akadémiai tagot számláló országok javasoltak saját filmjeik közül, huszonhetet pedig az EFA Igazgatótanácsa, meghívott szakértők bevonásával. A díjakra jelöltek listáját november 3-án, a Sevillai Európai Filmfesztiválon hirdették ki. Négy technikai jellegű filmes szakma (zeneszerző, operatőr, vágó, látványtervező) legjobbjairól egy héttagú külön zsűri döntött október 28-án.
A fiatalok tudatos filmfogyasztóvá válásának és a filmnézés, mint közösségi élmény népszerűsítésének elősegítése érdekében az Európai Filmakadémia első alkalommal 2012-ben adta át a fiatal közönség díját, amellyel tizenéves nézők szavazata alapján részesíti elismerésben az év során forgalomba került ifjúsági játékfilmet. Ennek érdekében minden év májusában több európai városban szervezik meg a Fiatal Közönség Filmnapját, amelyen a fiatalok három, a korosztályuknak szóló alkotás közül választják ki a legjobbat. A díjat nem a decemberi gálán, hanem még aznap este adják át Erfurtban. A filmnapot első alkalommal 2012. június 10-én rendezték meg hat nagyvárosban.A legnagyobb sikert Michael Haneke Szerelem című drámája aratta, hat jelölésből három alkotói díjat szerzett meg (legjobb európai rendező, színésznő és színész). Az ugyancsak nagy esélyesnek tartott Thomas Vinterberg-dráma, A vadászat öt jelölésből csupán a legjobb forgatókönyv díját kapta. Jól szerepelt két-két elismeréssel a brit Suszter, szabó, baka, kém és A szégyentelen. A legjobb felfedezett, egyben FIPRESCI-díjas alkotás Boudewijn Koole holland rendező korábban már a berlini fesztiválon is sikereket elért Csóka című ifjúsági filmje lett, amely ez évben ugyancsak elnyerte az EFA újonnan alapított fiatal közönség díját.
A magyar filmművészetet két nagyjátékfilm képviselte az előzetes válogatásban, azonban jelölést sem Szabó István magyar-német koprodukcióban készített Az ajtó című drámája, sem Fliegauf Bence Csak a szél című, magyar-német-francia közös gyártásban forgatott filmje nem kapott. Ugyanakkor meg kell jegyezni, hogy a világ filmművészetében legjobb teljesítményt nyújtott és ezért különdíjban részesített Helen Mirren 2012-ben éppen Szabó István filmjének főszerepét játszotta. Versenyben volt viszont Till Attila Csicska című kisjátékfilmje, amely a Tamperei Nemzetközi Rövidfilm-fesztivál fődíjának elnyerésével automatikusan jelölt lett a legjobb európai rövidfilm kategóriában.

# Válogatás 

# Díjazottak és jelöltek 

# Legjobb európai film 

# Legjobb európai felfedezett – FIPRESCI-díj 

# Legjobb európai dokumentumfilm 

# Legjobb európai animációs játékfilm 

# Legjobb európai rendező 

# Legjobb európai színésznő 

# Legjobb európai színész 

# Legjobb európai forgatókönyvíró 

# Carlo Di Palma európai operatőr díj 

# Legjobb európai vágó 

# Legjobb európai látványtervező 

# Legjobb európai zeneszerző 

# Európai Filmakadémia életműdíja 

# Legjobb európai teljesítmény a világ filmművészetében 

# Európai koprodukciós díj – Prix Eurimages 

# Közönségdíj 

# Fiatal közönség díja 

# Legjobb európai rövidfilm 

# Jegyzetek 

# Források 

↑ Európai Filmdíjak 2012 – válogatás: European Film Awards 2012: The Selection. europeanfilmacademy.org (angolul). Berlin: European Film Academy (2012) (Hozzáférés: 2016. máj. 15.) arch
↑ Európai Filmdíjak 2012 – jelölések: 26th European Film Awards – Nominations. europeanfilmacademy.org (angolul). Berlin: European Film Academy (2012) (Hozzáférés: 2016. máj. 15.) arch
↑ Európai Filmdíjak 2012 – díjak: European Film Awards Winners 2012. europeanfilmacademy.org (angolul). Berlin: European Film Academy (2012) (Hozzáférés: 2016. máj. 15.) arch
↑ A Cineuropa információja: Cineuropa: Twelve European directors nominated for People's Choice Award. cineuropa.org (angolul). Non Profit Organisation "Cineuropa" (2012. szept. 11.) (Hozzáférés: 2016. máj. 18.) arch
↑ EFA fiatal közönség díja: EFA Young Audience Awards: Past Editions. yaa.europeanfilmacwards.eu (angolul). Berlin: European Film Academy (2016) (Hozzáférés: 2016. máj. 20.) arch
↑ A Filmtekercs beszámolója: MTI: Holland produkció kapta a fiatal közönség díját. filmtekercs.hu (magyarul). Szentendre: Filmtekercs Vizuális Kultúráért Egyesület (2013. máj. 7.) (Hozzáférés: 2016. máj. 15.) arch

# További információk 

Az Európai Filmakadémia hivatalos honlapja (angolul)
Az Európai Filmdíj hivatalos honlapja (angolul)
Az Európai Filmdíj az Internet Movie Database-ben (angolul)
Az Európai Filmdíj a PORT.hu-n (magyarul)

# Kapcsolódó szócikkek 

Európai filmművészet
Európai Filmdíj
85. Oscar-gála
