
## Csabai Márk

Csabai Márk (Budapest, 1985. október 21.) magyar krimiíró, blogíró. Stílusa Rejtő Jenőéhez, Raymond Chandleréhez hasonló.[forrás?]

# Pályája 

Középiskolai tanulmányait 2004-ben a budapesti Dobos C. József Vendéglátóipari Szakképző Iskolában végezte el, majd a Falcon Script and Novel writingban folytatta. Az iskolából kikerülve a vendéglátó szakmában kezdett dolgozni. Dolgozott bárokban, bármixerként számos versenyt is nyert. Jelenleg is vendéglátásban dolgozik a családi éttermében. A vendéglátás mellett kezdett az írással foglalkozni.
Szabadidejében fiatal írópalántáknak ad szakmai segítséget, kezdetben a krafiti.hu-val közösen. Az írás és a vendéglátás mellett, 2014 elején, ötletgazdaként megalapította Berta Péter barátjával karöltve a "Jelen Vagyok" Tehetséggondozó Egyesületet, ahol azóta is az elnöki pozíciót tölti be. 2017-ben elindította az #olvasnimeno programot, amely mára a hazai könyvpiac egyik könyváruházává nőtte ki magát (www.olvasnimeno.hu).

# Mark Wander 

Első könyvei még Mark Wander néven jelentek meg. W, mint az M fordítottja, majd az angol vándor szót illesztette hozzá. Mark Wanderként megírt művei: Rossz úton 2008-ban, majd 2010-ben a Bosszú kötelez.

# Csabai Márk 

2011-ben már saját nevén írta az Egy csibész naplóját, mely 2012 júniusában került újra boltokba az Ulpius-ház Kiadó gondozásában. 2012 októberében szintén az Ulpius-ház Könyvkiadó gondozásában jelent meg a Nem tündérmese és a sorozat részeként debütált az Áfi Ramón meló című regénye is. Az Ulpius-ház Könyvkiadó után az Athenaeum Kiadónál folytatta munkáját. 2015 szeptemberében mutatták be A Hatlövetű című regényét. Ezt pedig 2017 őszén a Határtalanok című kötete követte egy új kiadó gondozásában.

# Könyvei 

2008: Rossz úton (Mark Wander) (Accordia Kiadó ISBN 978-963-982-4065)
Mark Wander: A bosszú kötelez; Ad Librum, Bp., 2010, ISBN 978-963-9934-818
Egy csibész naplója. Na most megmutathatod, mennyire vagy kemény csávó!; Ad Librum, Bp., 2011, ISBN 978-615-5033-37-7)
2012: Egy csibész naplója (Csabai Márk) (Ulpius-ház ISBN 978-963-2546-469)
2012: Nem tündérmese (Csabai Márk) (Ulpius-ház ISBN 978-963-2546-476)
2013: Az Áfi Ramón meló (Csabai Márk) (Ulpius-ház ISBN 978-963-2547-213)
2015: A Hatlövetű (Csabai Márk) (Athenaeum Kiadó ISBN 978-963-2934-631)
2017: Határtalanok (Csabai Márk) (Álomgyár Kiadó ISBN 9786155692918)
Határtalanok. Isten tervez, ember csempész; Álomgyár, Bp., 2017, ISBN 978-615-5692-91-8
Nem tündérmese. A nők hálójában; Álomgyár, Bp., 2018, ISBN 978-615-5763-45-8
Egy csibész naplója. A nő bajjal jár; Álomgyár, Bp., 2018, ISBN 978-615-5763-33-5

# Színdarab 

2016: „A másik - istenkísértés” - A mű munkacíme: Isten és az Ő másik fia (2 felvonásos, Ősbemutató 2016.03.31. Spirit színház)
2016: „A vád” - (2 felvonásos, Ősbemutató 2016.09.19. - AuroraArt)

# Források 

Csabai Márk oldala
Csabai Márk facebook
Csabai Márk kötetei
Csabai Márk könyvei az Ulpiusnál
Csabai Márk az írásról
Irodalmi jelen ajánlója
Hír24 kulturális rovat
HírTv Paletta műsor. a YouTube-on
Frappa Magazin
Szerző a Citatum.hu oldalán
[1]
