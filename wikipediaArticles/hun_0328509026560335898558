
## Fekete csiga

A fekete csiga vagy fekete bödöncsiga (Theodoxus prevostianus) egy Magyarországon, s Európa számos más helyén őshonos vízicsigafaj.

# Jellemzői 

A csiga fekete, ritkán sötétlila árnyalatú házán gyakran kisebb-nagyobb rajzolatok figyelhetők meg. Általában langyos, meleg hévizekben él. A 16-25 Celsius-fok közötti hőmérsékleten belül található optimuma.
Kárpát-medencei endemikus faj, ma már csak Magyarországon, Ausztriában és Szlovéniában ismert négy helyről, korábban pedig Romániában és Horvátországban voltak populációi. Romániából 2008-ban pusztult ki egy halastóépítés következtében. Magyarországon ma már csak a kácsi meleg vizű patakban él, korábban Tatán, Miskolctapolcán, Diósgyőrben és Sályon is előfordult.
A fekete csiga házának felépítése és méretei:

Kanyarulat: 3
Magasság: 3-5 milliméter
Szélesség: 6-9 milliméter

# Lásd még 

Csigák
Kopoltyús csigák

# Források 

A fekete csiga részletes leírása, és egy kácsi megfigyelés eredményei (magyar nyelven). Matramuzeum.hu. [2016. március 4-i dátummal az eredetiből archiválva]. (Hozzáférés: 2011. május 26.)
Dr. Krolopp Endre: Csigák, kagylók - Búvár zsebkönyvek, Móra könyvkiadó: 1981
A faj szerepel a Természetvédelmi Világszövetség Vörös Listáján
