
## Február 21.

Február 21. az év 52. napja a Gergely-naptár szerint. Az évből még 313 (szökőévekben 314) nap 
van hátra.
Névnapok: Eleonóra + Adolf, Bódog, Germán, Györe, György, Györk, Györke, Lenóra, Leona, Leonóra, Nóra, Patony, Péter, Pető, Zakariás, Zelmira

# Események 

# Politikai események 

1431 – Megkezdődik Jeanne d’Arc pere.
1613 – Oroszországban trónra lép I. Mihály cár, a Romanov-házból való első uralkodó.
1711 – II. Rákóczi Ferenc örökre elhagyja Magyarországot.
1848 – Marx Károly és Engels Frigyes kiadja a Kommunista kiáltványt.
1916 – Megkezdődik Verdunnél az I. világháború legvéresebb csatája.
1939 – Keresztes-Fischer Ferenc m.kir. belügyminiszter rendeletileg feloszlatja a hungarista Magyar Nemzeti Szocialista Pártot.
1945 – Az Ivo Dzsima-i partraszállást támogató USS Saratoga repülőgép-hordozót három perc alatt öt kamikaze találja el, a hajó nem süllyed el; a USS Bismarck Sea azonban legénységének 218 tagját viszi magával a hullámsírba.
1965 – Merénylet Malcolm X afro-amerikai polgárjogi aktivista ellen.
1972 – Richard Nixon látogatása a Kínai Népköztársaságban.
2008 – Olaszország elismeri Koszovót, melynek hatására Belgrád azonnali hatállyal visszahívja római diplomatáját, továbbá független államnak ismeri el Koszovót Észtország, Dánia és Luxemburg is. Eközben Belgrádban – a volt jugoszláv parlament előtti téren – több mint háromszázezer ember jön össze a Koszovó függetlensége ellen szervezett tömegtüntetésen. Támadás éri a horvát nagykövetséget, továbbá néhány száz tüntető betör az Egyesült Államok belgrádi külképviseletére és felgyújtják az épületet.

# Tudományos és gazdasági események 

1953 – Francis Crick és James D. Watson bejelenti a DNS molekula kettős-spirál szerkezetének felfedezését.
1969 – A szovjet holdprogram céljára épített N–1 óriásrakéta felrobban az indításnál.

# Kulturális események 

# Irodalmi, színházi és filmes események 

# Zenei események 

# Sportesemények 

# Egyéb események 

# Születések 

1609 – Raimondo Montecuccoli olasz gróf, osztrák császári fővezér († 1680)
1728 – III. Péter orosz cár, II. Katalin cárnő férje († 1762)
1791 – John Mercer kémikus, festékiparos, a mercerizáció feltalálója († 1866)
1825 – Görgey István honvéd százados, történetíró († 1912)
1844 – Charles-Marie Widor francia orgonaművész, zeneszerző, zenepedagógus († 1937)
1847 – Baumler János András magyar botanikus († 1926)
1865 – Kenyeres Balázs igazságügyi orvos, hisztológus, az MTA tagja († 1940)
1866 – August von Wasserman német bakteriológus, a szifilisz teszt kidolgozója († 1925)
1893 – Honthy Hanna Kossuth-díjas magyar színésznő, énekesnő, operettprimadonna († 1978)
1895 – Henrik Carl Peter Dam Nobel-díjas dán biokémikus († 1976)
1896 – Mihalik Kálmán a Székely himnusz zeneszerzője († 1922)
1903 – Anaïs Nin kubai származású, franciaországi születésű amerikai írónő († 1977)
1907 – W. H. Auden angol költő († 1973)
1912 – Hajós György magyar matematikus, az MTA tagja († 1972)
1913 – Roger Laurent belga autóversenyző († 1997)
1915 – Anton Vratuša szlovén politikus, szlavista, újságíró († 2017)
1919 – Baleczky Emil, magyar nyelvész, egyetemi tanár, szlavista († 1981)
1922 – Illovszky Rudolf magyar labdarúgó, edző, a magyar labdarúgó-válogatott volt szövetségi kapitánya († 2008)
1924 – Robert Mugabe, Zimbabwe első miniszterelnöke († 2019)
1926 – Király Ede olimpiai ezüstérmes, világbajnok műkorcsolyázó († 2009)
1926 – Mucsi Sándor magyar színművész († 2006)
1927 – Paul Préboist francia színész († 1997)
1928 – Dariday Róbert magyar színész
1929 – Izsák Imre magyar csillagász († 1965)
1931 – Huzsvár László a Nagybecskereki egyházmegye első püspöke († 2016)
1933 – Nina Simone amerikai énekesnő, zongorista, emberjogi aktivista († 2003)
1940 – Peter Gethin (Peter Kenneth Gethin) brit autóversenyző († 2011)
1944 – Peter Lee Lawrence, színész († 1974)
1946 – Alan Rickman Golden Globe-díjas angol színész († 2016)
1948 – Laczkovich Miklós Széchenyi-díjas magyar matematikus, a Magyar Tudományos Akadémia rendes tagja
1949 – Gáti Oszkár Jászai Mari-díjas magyar színész
1955 – Ioan Rus román szociáldemokrata párti politikus, Románia bel-, majd közlekedési minisztere
1959 – Rák Kati magyar színésznő
1963 – William Baldwin amerikai színész
1972 – Gosztola Adél magyar színésznő
1976 – Fodor Rajmund vízilabdázó, az olimpiai bajnok csapat tagja
1977 – Varga Gabriella magyar színésznő
1979 – Jennifer Love Hewitt amerikai színésznő
1979 – Mahó Andrea színésznő, énekesnő
1982 – Benedek Dalma magyar kajakozónő
1982 – Hajnal András magyar műugró
1983 – Előd Álmos magyar színész
1984 – Andreas Seppi olasz teniszező
1986 – Erdei Ádám magyar kosárlabdázó
1988 – Damir Dugonjič szlovén úszó
1989 – Scout Taylor-Compton amerikai színésznő
1992 – Phil Jones angol labdarúgó

# Halálozások 

0004 – Gaius Caesar római trónörökös, Augustus unokája és fogadott fia (* Kr. e. 20 körül)
1513 – II. Gyula pápa a reneszánsz kor legismertebb egyházfője (* 1443)
1677 – Baruch Spinoza holland humanista filozófus (* 1632)
1822 – Nemesnépi Zakál György őrségi író, az első magyar nyelvű tájmongráfia szerzője (* 1761)
1892 – Hamary Dániel magyar orvosdoktor, író, 1848-as nemzetőr, magyar királyi honvéd törzsorvos (* 1826)
1900 – Charles Piazzi Smyth skót csillagász (* 1819)
1912 – Osborne Reynolds ír születésű angol mérnök, fizikus, matematikus, a Reynolds-számot róla nevezték el (* 1842).
1922 – Chernel István magyar ornitológus (* 1865).
1926 – Heike Kamerlingh Onnes holland fizikus, Nobel-díjas, a szupravezetés felfedezője (* 1853)
1932 – Gulácsy Lajos magyar festőművész (* 1882)
1938 – George Ellery Hale amerikai csillagász (* 1868)
1943 – Entz Géza zoológus, egyetemi tanár, akadémikus (* 1875)
1944 – Szisz Ferenc magyar származású francia autóversenyző, az első Grand Prix győztese (* 1873)
1958 – Duncan Edwards angol focista, a Manchester United focicsapat híres játékosa (* 1936)
1961 – Herczeg Jenő színész, rendező (* 1886)
1968 – Howard Florey Nobel-díjas ausztrál születésű angol patológus (* 1898)
1984 – Mihail Alekszandrovics Solohov Nobel-díjas (1965) szovjet-orosz író (* 1905)
1989 – Márai Sándor magyar író, költő, újságíró (* 1900)
1995 – Bárány István Európa-bajnok úszó, olimpiai ezüstérmes, edző, sportvezető, szakíró (* 1907)
2004 – Kollár Lajos építőmérnök, az MTA tagja (* 1926)
2014 – Đoko Rosić szerb származású bolgár színész (* 1932)
2015 – Fodor Ákos magyar költő, műfordító (* 1945)
2016 – Bányai János magyar egyetemi tanár, író, irodalomtörténész, műkritikus, szerkesztő (* 1939)
2017 – Burger Barna magyar fotóművész (* 1965)
2018 – Billy Graham amerikai prédikátor (* 1918)
2019 – Fésűs Éva Kossuth-díjas magyar írónő (* 1926)

# Ünnepek, emléknapok, világnapok 

Az anyanyelv nemzetközi napja. Banglades javaslatára az ENSZ (UNESCO) 1999-ben február 21-ét nemzetközi anyanyelvi nappá nyilvánította. 2000-ben ünnepelték először. A világnapot annak emlékére tartják, hogy 1952-ben Bangladesben az urdut nyilvánították az egyetlen hivatalos nyelvvé, noha a bangladesiek anyanyelve a bengáli. Február 21-én Dakkában a diákok fellázadtak az anyanyelv elnyomása ellen. Ekkor a rendőrség összetűzött a tüntetőkkel és öt diákot megöltek. A bangladesiek akkor az anyanyelv napjává nyilvánították a napot.
Idegenvezetők nemzetközi napja (International Tourist Guide Day). 1985 óta számos országban megünneplik, oly módon, hogy az idegenvezetők saját honfitársaiknak mutatják be városukat ellenszolgáltatás nélkül, hogy azok a városuk érdekességeit jobban megismerjék.
Damiani Szent Péter ünnepe a katolikus egyházban
Banglades: a mártírok napja

# Jegyzetek 

