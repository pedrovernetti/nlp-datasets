
## Csécse

Csécse község Nógrád megyében, a Pásztói járásban.

# Fekvése 

Bujáktól délkeletre, Ecseg és Szarvasgede közt fekvő település.

# Története 

Ez a terület régóta lakott hely, ezt bizonyítja, hogy népvándorláskori földvár állt a falu mai templomának helyén. A vár a Cserhát hegységen át vezető kereskedelmi utat védte.
A falut egy 1408-ban keletkezett oklevél említette először, Keresztúri Garázda Miklós és Szilágyi László birtokaként, akik a falut a Bánságban fekvő, de mára már elpusztult Horogszegért és tartozékaiért Zsigmond királynak adták cserébe. 1422-ben a Rhédeyek, 1429-ben pedig a Palóziak voltak a földesurai. A török időkben a település a váci náhije része volt.
1663-ban a falu határában a bujáki török őrség és a magyarok között kisebb harc volt, mely a törökök győzelmével végződött.
A községben álló Fráter-kastélyban nevelkedett Fráter Erzsébet, Madách Imre felesége.
A legenda szerint a közeli Bélahalompuszta onnan kapta a nevét, hogy 1241-ben, a vesztes muhi csata után erre menekülő IV. Béla megpihent a dombtetőn.

# Közélete 

# Polgármesterei 

1990-1994:
1994-1998: Barna István (független)
1998-2002:
2002-2006:
2006-2010:
2010-2014: Barna István (független)
2014-2019:
2019-től:

# Népesség 

A település népességének változása:

2001-ben a település lakosságának 99%-a magyar, 1%-a cigány nemzetiségűnek vallotta magát.A 2011-es népszámlálás során a lakosok 87,4%-a magyarnak, 3,6% cigánynak mondta magát (12,6% nem nyilatkozott; a kettős identitások miatt a végösszeg nagyobb lehet 100%-nál). A vallási megoszlás a következő volt: római katolikus 61,3%, református 1,6%, evangélikus 0,5%, görögkatolikus 0,2%, felekezeten kívüli 11,4% (23,8% nem nyilatkozott).

# Nevezetességei 

Keglevich-kastély
 
 
 
Csécse, Keglevich-kastély, légi fotók

# Jegyzetek 

Borovszky Samu: Nógrád vármegye

# További információk 

