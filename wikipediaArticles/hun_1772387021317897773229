
## Csillagainkban a hiba

A Csillagainkban a hiba (eredeti cím: The Fault in Our Stars) 2014-ben bemutatott egész estés amerikai film, amelyet Josh Boone rendezett. A forgatókönyvet Scott Neustadter és Michael H. Weber írta, a zenéjét Mike Mogis és Nate Walcott szerezte, a producere Marty Bowen és Wyck Godfrey volt, a főszerepeket Shailene Woodley, Ansel Elgort, Nat Wolff, Willem Dafoe és Laura Dern játszotta. A Fox 2000 Pictures, a Temple Hill Entertainment és a TSG Entertainment készítette, a 20th Century Fox forgalmazta. Az Egyesült Államokban 2014. május 26-án, az Egyesült Királyságban 2014. június 6-án, Magyarországon 2014. június 5-én mutatták be a mozikban.

# Cselekmény 

A történet elején megismerjük Hazel Grace Lancastert, egy végstádiumú pajzsmirigyrákkal küzdő amerikai tinédzsert. Orvosa, lelki állapota miatt, önsegítő csoportba járásra buzdítja, ahová rendszeresen el is megy, bár nem nagy örömmel teszi. Ott ismeri meg Augustus Waterst, aki, bár már kigyógyult oszteoszarkómájából, fél lábát elveszítette. A fiú rögtön el is hívja fimet nézni Hazelt, aki megfogadja anya tanácsát, miszerint barátkoznia kell a korabeliekkel, és igent mond a programra. Innentől kezdődik kettőjük kapcsolata, amit mondhatni Hazel (majd később Augustus) kedvenc regénye alapoz meg. Ennek kapcsán utaznak ugyanis - nagy nehezen - Amszterdamba, hogy találkozzanak Peter Van Houtennel, a könyv szerzőjével, és Hazel megtudja a regény esetleges folytatását, de az íróval való találkozásuk voltaképpen egy katasztrófává vált. Gus ekkor megígérte Hazelnek, hogy ő ír majd neki egy befejezést a könyvhöz. Hollandiában tett látogatásuk során tudatja azt is Hazellel, hogy hiába volt annyi időn át újra tünetmentes és ,,egészséges", most visszaesett, újból rákos lett. Gus állapota egyre csak romlik hazautazásukat követően, hiába is próbál optimista maradni. Amikor már tudja, hogy nem sok ideje van hátra, megkéri Hazelt, és közös barátjukat, a vak Isaacet, hogy tartsanak neki egy elő-temetést, hogy hallja, milyen gyászbeszéddel készülnek valódi temetésére. Gus nyolc nappal később az intenzívosztályon valóban meghal, temetésén megjelenik Van Houten is. Hazel kiakad rá, nem hajlandó elolvasni a levelet, amit adott neki. Csak később keríti újra elő, amikor Isaac közli vele, hogy amit korábban átadtak neki, az nem Van Houten, hanem Gus írása, aki levélben segítséget kér Van Houtentől, Hazel gyászbeszédének megírásához. A film ennek a levélnek a felolvasásával ér véget, kettőjük ,,örökké"-jével lezárva:
-Hát, jó, Hazel Grace?
-Hát, jó.

# Szereplők 

# Filmzenei lista 

Ed Sheeran - All of the Stars
Jake Bugg - SImple as This
Grouplove - Let Me In
Birdy - Tee Shirt
Kodaline - All I Want
Tom Odell - Long Way Down
Charli XCX - Boom Clap
STRFKR - While I'm Alive
Indians - Oblivion
The Radio Dept. - Strange Things Will Happen
Afasi & Filthy - Bomfalleralla
Ray LaMontagne - Without words
Birdy - Not About Angels
Lykke Li - No One Ever Loved
M83 - Wait
Birdy ft. Jaymes Young - Best Shot (Bonus Track)

# Források 

Csillagainkban a hiba a PORT.hu-n (magyarul)
Csillagainkban a hiba az Internet Movie Database oldalon (angolul)
Csillagainkban a hiba a TV.com oldalon (angolul)
Hivatalos weboldal (angolul)

# További információk 

Csillagainkban a hiba a FilmKatalogus.hu-n (magyarul)
Csillagainkban a hiba az Internetes Szinkron Adatbázisban (magyarul)
Csillagainkban a hiba a Rotten Tomatoes oldalon (angolul)
Csillagainkban a hiba a Box Office Mojo oldalon (angolul)
Csillagainkban a hiba a Metacritic oldalon (angolul) (angolul)
 Csillagainkban a hiba a tematikus Home wikiben (angolul)
