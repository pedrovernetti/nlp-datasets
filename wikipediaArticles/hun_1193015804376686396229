
## Drassó

Drassó (románul Drașov) falu Romániában, Fehér megyében.

# Fekvése 

Gyulafehérvártól délkeletre, Spring, Konca és Kútfalva közt fekvő település.

# Története 

Drassó nevét 1309-ben említette először oklevél Drasseu néven.
1332-ben Drasov, 1380-ban Drassow, 1403-ban Drasso-nak írták. 
1309-ben már egyháza is volt, ekkor már János nevű plébánosát is említették, aki a spingi kerület papjainak és a székeskáptalan perében volt említve.
1332-ben Drassó neve is szerepelt a pápai tizedjegyzékben Drasow néven. Miklós nevű papja ekkor 9 dénárt fizetett.
1345-ben Mihály comes birtokának írták.
1446-ban Nádasdi Salamon fiának, Mihálynak a birtoka, aki azt a káptalannak adományozta.
1451-ben Egeresi Imre kanonok és dékán tiltakozott az ellen, hogy Hunyadi János kormányzó Drasso birtokot elfoglalta és azt Vingárti Geréb Jánosnak készült adományozni.
A reformáció alatt katolikus lakói református hitre tértek.
Az 1700-as évek második felében gróf Lázár János birtoka volt, akinek itt kúriája is volt, és birtokos volt ezenkívül Sping, Vingárd és Gergelyfája helységekben is.
1891-ben gróf Teleki Árvéd uradalmához tartozott.

# Jegyzetek 

# Források 

Tekintő. Erdélyi helynévkönyv. Adattári tallózásból összehozta Vistai András János. [Hely és év nélkül, csak a világhálón közzétéve.] 1–3. kötet. 
Léstyán Ferenc: Megszentelt kövek: A középkori erdélyi püspökség templomai I–II. 2. bőv. kiadás. Gyulafehérvár: Római Katolikus Érsekség. 2000. ISBN 973-9203-56-6 
Györffy György: Fehérvármegye
