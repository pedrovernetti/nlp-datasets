
## Eszkáros

Eszkáros (1899-ig Szkáros, szlovákul: Skároš) község Szlovákiában, a Kassai kerület Kassa-vidéki járásában.

# Fekvése 

Kassától 20 km-re délkeletre, Hollóházától 6 km-re északra fekszik a magyar határ mellett.

# Története 

1270-ben „Skarus” néven említik először, Füzér várának uradalmához tartozott. A korábbi birtokos Aba nemzetség kihalása után, 1335-ben Károly Róbert a Drugetheknek adta. 1387-ben már állt temploma is. 1427-ben 15 portát számláltak a faluban, ez mintegy száz lakost jelentett.
Eszkáros várát valószínűleg a 13.–14. században építették. Az Aba nemzetségé volt, majd a faluval együtt a vár is a Drugetheké lett. A 15. századi husziták elleni hadjáratokban pusztulhatott el, 1458-ban már rom volt, ma csekély falmaradványai láthatók.
A 18. század végén Vályi András így ír róla: „SZKÁROS. Magyar falu Gömör Várm. földes Urai Farkas, és több Urak, lakosai katolikusok, és reformátusok, fekszik Dereskhez közel, mellynek filiája; határja középszerű, réttyei jók, malmok helyben van.”Fényes Elek 1851-ben kiadott geográfiai szótárában így ír a faluról: „Szkáros, magyar falu, Abauj vmegyében, egy hegy alatt, 459 lak. Ut. p. Kassa.”Borovszky monográfiasorozatának Abaúj-Torna vármegyét tárgyaló része szerint: „Folytatva utunkat a sátoraljaujhelyi uton, Szkárosra érünk, melynek 68 háza, 405 magyar és tót ajku lakosa van. Postája: Zsadány, távirója: Alsó-Mislye.”A trianoni diktátumig Abaúj-Torna vármegye Füzéri járásához tartozott, ezután az új csehszlovák állam része lett. 1938 és 1945 között újra Magyarország része.
2010. december 17-én helyezték forgalomba az 1 740 387 eurós beruházással elkészült, a szomszédos Hollóházára vezető közutat.

# Népessége 

A falut 1910-ben 431-en, többségében magyarok lakták, jelentős szlovák kisebbséggel.
2001-ben 1013 lakosából 991 szlovák volt.
2011-ben 1113 lakosából 1010 szlovák és 87 roma.

# Nevezetességei 

Eszkáros várának csekély maradványai.

# Jegyzetek 

# További információk 

Képes ismertető (szlovákul)
Eszkáros várának története (szlovákul)
Községinfó
Eszkáros Szlovákia térképén
