
## Csóka Béla (operaénekes)

Csóka Béla Antal (Budapest, 1898. július 4. – Budapest, 1972. július 2.) operaénekes (bariton), a Zeneakadémia és egy tanévben a Színház- és Filmművészeti Főiskola énektanára volt.

# Élete 

Édesapja géplakatos, édesanyja kiszolgáló volt egy cukrászdában. Bátyja muzsikus volt. 1917-ben Jakoby Antalnál kezdett magánúton énekelni tanulni, majd a következő évtől a Zeneakadémián Sik József és Szabados Béla növendéke lett. A színpadijáték-tanára Hegedűs Gyula volt.
A végzés után, az 1923–24-es évadban szerződtette a Operaház. Két szezon után a Városi Színház taglai közé került. 1933-ban a debreceni színház operatagozatához szerződött. Az 1930-as években számos alkalommal szerepelt külföldön. 1936-ban, Dohnányi Ernő megbízásából lett a Zeneakadémia tanárképző karának óraadója, később átkerült a művészképző énekszakára. 1941-től 1948-ig ismét a budapesti Opera tagja lett (1944-ig a debreceni elfoglaltságával párhuzamosan). Az akadémián 1966-os nyugalomba vonulásáig oktatott. Az 1950–51-es tanévben a Színház- és Filmművészeti Főiskolának is hangképző- és énektanára volt.
Tizenhat év kihagyás után, 1964-től ismét színpadra lépett a debreceni színházban. Tanított a város Kodály Zoltán Zeneművészeti Szakközépiskolájában, 1967-ben a szegedi Tömörkény István Gimnázium tanára lett. Itt volt diákja Tokody Ilona.
Sírja az Új köztemetőben található [156–1–146/147].
Nagy kultúrájú lírai bariton volt, szerepelt mint nóta- és „rádióénekes”. Vezetett amatőr kórusokat, mellette volt zeneiskolai szakfelügyelő is.

# Szerepei 

# Filmjei 

Tomi, a megfagyott gyermek (1937)
Az aranyember (1962)

# Források 

Leszler József: Nótakedvelőknek. Budapest, 1986. Zeneműkiadó, ISBN 9633305993
Togyeriska Csóka Anika: 45 éve húnyt el Csóka Béla operaénekes, énektanár = Parlando 2017. 3. szám
Csóka Béla a hangosfilm.hu-n
Csóka Béla a Magyar Állami Operaház adatbázisában
A Zeneakadémia oldalán Szirányi Gábor írása
Magyar Életrajzi Lexikon
