
## Erdélyi Prímások Találkozója

Az Erdélyi Prímások Találkozója 1997-ben a Hargita Nemzeti Székely Népi Együttes által Csíkszeredában szervezett és útjára indított rendezvény. A hagyományos népi muzsikát szolgáltató zenekarok megszűnésének veszélye miatt jött létre, azzal a céllal, hogy megmentse ezt a népzenei anyagot.
A rendezvénynek hármas célja, küldetése van: Erdély élő népzenéjének ápolása, gyűjtése, továbbadása, megismertetése a mai néző, illetve hallgatóközönséggel. A szervezők igyekeznek minden évben minél több tájegység muzsikáját és a meghívott prímások és zenekarok által játszott hangszeres népmuzsikát bemutatni. Erdély minden pontjáról, tájegységéről érkeztek adatközlők: így Mezőség, Kalotaszeg, Szilágyság, Küküllőmente, Gyimes és más régiók képviselői is.
A meghívott zenekarok minden évben gálaműsor keretében lépnek színpadra. A rendezvény minden alkalommal táncházzal folytatódik, ahol a gálaműsoron fellépő zenekarok húzzák a talpalávalót. A rendezvény helyszíne a csíkszeredai Városi Művelődési Ház.
2015-ben tizennyolcadik alkalommal rendezték meg az Erdélyi Prímások Találkozóját.

# Megjelent hanghordozók 

Erdélyi Prímások Találkozója 1
Erdélyi Prímások Találkozója 2
Kodoba Márton emlékére CD
Pásztorkirályok CD

# Források 

Hargita Népe, 1997. május 28.
Hargita Népe, 1997. május 31.
Hargita Népe, 1998. november 21.
Hargita Népe, 1999. november 6.
Hargita Népe, 2000. augusztus 7.
Hargita Népe, 2002. augusztus 6.
Hargita Népe, 2005. november 19.
Hargita Népe, 2007. szeptember 30.
Krónika 2006. november 17.
[1]
